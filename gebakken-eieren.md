[Ingredienten voor 1 gebakken ei]
* 3 [Eieren]
* 3 Plakken [ham] / [spek]
* 3 Sneetjes [brood]
[/Ingredienten]

Ik houd erg van een lekker gebakken ei. Meestal wordt er op zondagochtend dan ook een lekker gebakken ei gemaakt. Elke keer maken we hem weer ander, afhankelijk van wat we in huis hebben. Dit is het basis gebakken ei waar we altijd mee beginnen.


### Bereiding

1. Zet een koekenpan op hoog vuur op met een scheutje olijfolie.
2. Smeer de broodjes in met boter.
3. Leg, als de olie redelijk heet is, de ham in de pan zodat de hele bodem bedekt is en draai het vuur naar laag.
4. De ham is niet alleen lekker, maar zorgt er ook voor dat je straks het ei makkelijker, zonder dat het kapot gaat, uit de pan kan halen.
5. Verspreid nu de 3 eieren over de pan. Maak het eiwit met een spatel een beetje stuk door er een beetje in de roeren, zodat het goed uitvloeit tot een grote dunnere massa, in plaats van de dikkere, kleinere massa die het wordt als het heel blijft. *Dit is erg belangrijk om het perfecte ei te kunnen bakken omdat je anders een dunne laag eiwit hebt die snel gaar is, en een dikkere laag die langer nodig heeft om gaar te worden waardoor de dunnere laag uitgedroogd raakt.*
6. Laat het ei doorgaren totdat het eiwit vast is geworden.
7. Steek nu, met een spatel, het ei los door onder de ham over de bodem van de pan te schrapen. Wanneer het ei los is en je het kan bewegen in de pan schuif je het op het bord.

Author: Marijn Koesen