[Ingredienten voor 4 personen]
* 1 [Hele kip]
* 1 Theelepel [fenegriekzaad]
* 2 Tenen [knoflook]
* 3 Grote rode [pepers]
* 2 [Laurierbladeren]
* Veel [uien]
* Verse [gember] (een duim ongeveer)
* 6 Theelepels [Tandoori masala] 
* 2 Zwarte [kardemom]
* 2 [Kamiri noten]
* 2 Theelepel [ajwain]
* 4 [Curry bladeren]
* 6 Theelepels [turmeric] (curcuma)
* Flink wat [zout]
* Halve [citroen] in kwarten
* Hete [chilipoeder] (voorzichting!)
* Een mespuntje [asafoetida]
* [Kokosmelk]
[/Ingredienten]


Hier het recept zoals ik vandaag mijn Kip Curry heb gemaakt, dit recept is puur op gevoel gemaakt, maar nog niet gegeten.... hopen dat het lekker wordt.


### Bereiding

1. Snijd de kip in stukjes filet en bewaar de botten. 
2. Gooi de olie in de pan samen met het fenegriekzaad, de knoflook, een hete peper en 1 laurierblad. 
3. Laat het bakken totdat de fenegriekzaden helemaal zwart zijn. 
4. Haal nu de laurier, de knoflook en eventueel de peper eruit en gooi de kip erbij, inclusief de botten.
5. Laat de kip bruin bakken en gooi de uien erbij als het vocht verdampt is.
6. Als de uien goed glazig zijn kunnen de rest van de kruiden erbij. 
7. De chilipoeder moet als laatste en op smaak gedaan worden, want niet iedereen wil de curry even heet. 
8. Wel voorzichtig zijn, dit kan erg heet zijn. 
9. Maak de curry vervolgens op smaak met flink zout. 
10. Heb je er per ongeluk teveel zout in gedaan, voeg dan nog wat citroensap toe.
11. Daarna wat water erbij zodat hij niet aanbrand en ff lekker laten pruttelen. Af en toe roeren en het vochtgehalte in de gaten blijven houden.

Het is belangrijk dat het altijd iets vochtiger is dan je hem wilt hebben. Je kan altijd vocht ontnemen door hem te laten pruttelen, maar aangebakte kip en uien kan je niet meer repareren met extra water.

De rijst koken kan op je eigen manier, maar je kan er een beetje turmeric doorheen doen zodat je gele rijst krijgt.

Maak een pan water en doe de rijst erin, gooi hier vervolgens een theelepel turmeric bij en roer net zolang tot de turmeric opgelost is. Je kan er ook nog een [steranijs]je in gooien en vervolgens gewoon koken zoals normaal. Je krijgt nu lekkere gele rijst.


### Opmerkingen en (variatie tips)

Dit recept is een 'ongeveer recept', ik doe maar wat, zo is het elke keer net weer iets anders. Je hoeft je dus niet strict aan de hoeveelheden, dit zijn meer richtlijnen.

Voor variatie kan je er bijvoorbeeld wat [doperwten] of [aardappelen] doorheen doen. Ook een halve [sinaasappel] in 2 stukken in plaats van de citroen kan lekker zijn.

Author: Marijn Koesen