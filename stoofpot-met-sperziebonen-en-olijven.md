[Ingredienten voor 4 personen]
* 600 gram Vlees, bv [hamlappen] (maar ontbeende schouderkarbonades, of lamsboud kan bv ook)
* 2 [Uien]
* 4 Teentjes [knoflook]
* 1 Blik [tomaten]
* 4 el [Olijfolie]
* 2 [Laurierbladeren]
* 2 tl gedroogde [rozemarijn]
* 2 tl gedroogde [tijm]
* Halve el [Rode wijnazijn]
* 1 dl [Witte wijn]
* 2 dl [Kippenbouillon]
* 500 Gram [sperziebonen]
* 16 ontpitte [zwarte olijven]
* [Zout] en [peper]
[/Ingredienten]


### Bereiding

1. Snijd de hamlappen in (niet te kleine) blokjes en snipper de uien en de knoflook. 
2. Doe de olijfolie in een grote zware braadpan en braad hierin het vlees aan, bij voorkeur in porties. 
3. Haal uit de pan en voeg de ui en knoflook toe. 
4. Als deze glazig zijn gefruit, doe de fijngehakte tomaten met sap erbij en laat het geheel op middelhoog vuur 5 minuten stoven. 
5. Doe dan het vlees weer terug in de pan, samen met de laurier, de rozemarijn en tijm, de wijnazijn, de wijn en de bouillon. 
6. Voeg zout en veel versgemalen peper toe, sluit de pan en laat ca. 3 kwartier stoven.
7. Halveer de sperziebonen en blancheer ze 5 minuten in ruim water met zout. 
8. Giet ze af en voeg ze dan samen met de olijven toe aan het vlees. 
9. Warm nog 10 minuten door en dien dan op.

Lekker met rijst.

### Variatietips

Het recept is ook erg lekker met bijvoorbeeld wat nootjes of champignons erdoorheen.

Author: Marijn Koesen