[gallery order="DESC" link="file"]

[Ingredienten voor 2 personen]
* Voor de lasagne:
* 150g [Bloem] (liefst specifieke bloem voor pasta), plus iets extra's voor het aanrecht. 
* 1,5 [Ei]
* Scheut [olijfolie]
* [Zout]

* Voor de vulling:
* [Tomatenblokjes uit blik]
* 80g [Pesto]
* 400g Ongepelde [gamba's] (of 200g gepeld)
* 6 dl Droge [witte wijn]
* Een half bosje verse [bieslook]
* 2,5 dl [Slagroom]
* 40g Milde [pecorino], geraspt
* [Zout] en [peper] 
* Eventueel een beetje [maizena]
[/Ingredienten]

Geinspireerd op een recept uit De Zilveren Lepel - Pasta, maar met een eigen twist.


### Bereiding lasagnevellen

1. Doe de ingredienten bij elkaar in de keukenmachine en kneed tot een soepel deeg. 
2. Controleer of het deeg goed is. Als hij te droog is, doe er dan een beetje water bij. Te vochtig? Voeg nog wat bloem toe. *Let op: werk met kleine beetjes extra water of bloem per keer, want je voegt gemakkelijk te veel toe en dan blijf je aan de gang.*
3. Kook een pan met ruim water.
4. Verdeel het deeg in een aantal kleinere hompen. Rol het in de pastamachine tot lappen van gemiddelde dikte (het hoeft niet heel dun). Strooi tussendoor wat bloem op de vellen pasta zodat ze niet aan elkaar gaan plakken. 
5. Snijd de vellen pastadeeg in rechthoeken van ca. 10 x 20 cm. 
6. Kook de vellen in meerdere porties beetgaar. Dit duurt ca. 3 minuten. Laat drogen op een schone theedoek.


### Bereiding vulling

1. Trek de kop en de staart van de gamba's af. Verwijder de schalen en trek de pootjes eruit. 
2. Snijd de gamba's langs de rug open en spoel met koud water het darmkanaal eruit. Dep droog met keukenpapier en leg de gamba's in de koelkast tot gebruik. 
3. Laat het blik tomatenblokjes enigszins uitlekken in het vergiet. Meng in een kom met de pesto. 
4. Verwarm olijfolie in een koekenpan en bak de gamba's. Haal ze eruit en houd ze warm. 
5. Giet de wijn in dezelfde pan en kook het vocht tot de helft in. 
6. Roer de bieslook en room erdoor en laat wederom tot de helft inkoken. 
7. Verwarm ondertussen de oven voor op 180 graden. 
8. Haal de pan met saus van het vuur, roer de pecorino erdoor en breng op smaak met zout en peper. 
9. Saus te waterig? Schep een beetje maizena in een kopje, doe er een klein beetje koud water bij en roer tot een papje. Voeg toe aan de saus en roer. 


### Bereiding lasagne

1. Leg een eerste laag pastavellen op de bodem van een ovenschaal. 
2. Leg er de gamba's op en besprenkel met het tomaten-pesto mengsel en de saus *Let op: zorg dat je nog een beetje tomaten-pesto mengsel overhoudt voor het einde!*
3. Ga zo door tot de ingredienten op zijn. Eindig met een laag pasta. Bestrijk deze bovenste laag nog dun met het laatste restje tomaten-pesto mengsel. 
4. Zet de oven uit, zet de lasagne erin, laat het gerecht in circa 10 minuten warm worden en dien op. Vergeet niet een glaasje van dezelfde witte wijn erbij te drinken ;-)

Author: Jenny Falke