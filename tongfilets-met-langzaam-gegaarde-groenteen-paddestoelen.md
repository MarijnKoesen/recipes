[Ingredienten voor 6 personen]
* 1 Kilo [slibtong]
* Roseval [aardappels]
* 1 [Rode ui]
* 2 Flinke [wortels]
* Halve [rettich]
* 2 [bosuitjes]
* 200 a 300 Gram [champignons]
* Circa 150 gr [oesterzwam]
* [Kappertjes]
* 1 Gerookte [paling]
* [Citroensap]
* [Peper] en [zout]
* [Groentebouillon]
* [Vissaus]
* [Olijfolie]
* [Boter]
* [Komijnzaad]
[/Ingredienten]


### Bereiding

1. Snijd de wortels en rettichwortel in julliene reepjes, de bosuitjes in kleine ringen, de paddestoelen in plakjes.
2. Snijd de koppen van de tong en haal het vel er van beide kanten af.
3. Fileer de tong, dat levert per tong 4 kleine fileetjes op.
4. Rol de fileetjes op en plaats ze in een stoompan.
5. Leg op elk rolletje een kappertje, besprenkel met een beetje citroensap en wat peper, laat verder staan, komt later.
6. Snijd de roseval aardappeltjes in plakjes, doe ze in een braadslee en besprenkel met zout, flinke scheuten olijfolie en niet te weinig komijnzaad.
7. Zet in de oven op 200-220 graden.
8. De aardappeltjes hebben ongeveer 30-40 minuten nodig, de groenten 20-25 minuten en de vis 5 minuten.
9. Kook water met een groentebouillontablet en wat zeezout in de stoompan, maar zonder de vis.
10. Smelt in de tussentijd in een flinke koekepan een klont boter met een goede scheut olijfolie op hoog vuur.
11. Doe de wortel en de rettich erin en zet heel even hard aan, hooguit 1 minuut. Doe de rest van de groente en paddestoelen erbij  besprenkel met een beetje vissaus, 1 a 2 eetlepels, wat peper en zout en laat alles heel zachtjes gaar worden.
12. Controleer af en toe de aardappels in de oven. 5 Minuten voor de aardappels klaar zijn de vis stomen.
13. Snijd nu de gerookte paling in heel kleine blokjes.
14. Serveer op ieder bord een flinke schep groente, verdeel de paling en strooi die op de groente.
15. Plaats  de rolletjes om de groente en de aardappels aan de overkant van de vis.

Eet smakelijk! Als je van vis houdt tenminste...

Author: Alexander Koesen