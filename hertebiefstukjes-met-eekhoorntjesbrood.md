[Ingredienten voor 4 personen]
* 4 [Hertenbiefstuk]jes van circa 160 gr
* [Peper] en [zout]
* 2 el [Boter]

* Voor de saus :
* 1 [Sjalotje], fijngehakt
* 2 el [Boter]
* 1,5 dl [Witte wijn]
* 2 dl [Wildfond]
* 400 gr [Eekhoorntjesbrood], schoongemaakt en in plakjes gesneden
* 1/2 dl [Kookroom]
* Fijngesneden [bieslook]
[/Ingredienten]


### Omschrijving

Afgelopen weekend was ik met Jenny uit eten in Haarlem. Als hoofdgerecht kregen we hertenbiefstuk met eekhoorntjesbroodsaus (*"Entrecotes de cerf aux cepes"*), erg lekker en ik hoop dat dit enigzins in de buurt komt.


### Voorbereiding

1. Verwarm de oven op 180 graden.


### De saus

Maak eerst de saus: 

1. Laat het sjalotje smelten in 1 eetlepel boter, zonder kleuren. 
2. Blus met de witte wijn en laat voor de helft inkoken. 
3. Voeg de wildfond toe en 1 eetlepel fijngehakt eekhoorntjesbrood. 
4. Laat 5 minuten sudderen op een zacht vuurtje. 
5. Giet door de zeef en laat tot 1/3 inkoken. 
6. Voeg de room toe en laat inkoken tot sausdikte. 
7. Kruid met peper en zout. 
8. Houd warm. 


### De biefstuk

Maak nu de biefstuk klaar:

1. Kruid de biefstukjes met peper en zout. 
2. Bak ze aan beide kanten kort aan in de hete bakboter op een hoog vuur om dicht te schroeien. 
3. Schuif ze dan gedurende 8 minuten in de voorverwarmde oven. 
4. Laat ondertussen het overblijvende eekhoorntjesbrood bakken in de rest van de boter. 
5. Kruid met peper en zout en meng door de saus. 
6. Laat nog even sudderen.


### Serveertips

Schik het vlees op warme borden en overgiet met de eekhoorntjesbroodsaus. Bestrooi met fijngesneden bieslook.


*Bron: http://www.smulweb.nl/845285/koken/recept/Hertebiefstukjes-met-eekhoorntjesbrood*

Author: Marijn Koesen