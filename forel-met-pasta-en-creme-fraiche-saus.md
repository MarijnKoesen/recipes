[Ingredienten (voor 4 personen)]
* 4 [Forellen]
* 2 [Citroenen]
* 1 Bakje [champignons]
* Platte [peterselie]
* [Bieslook]
* [Dille]
* Beetje [boter]
* Beetje droge zure [witte wijn]
* [Creme fraiche]
* [Zongedroogde tomaat]
* [Knoflook]
* [Aluminiumfolie]
* [Pasta] naar keuze
[/ingredienten]

Lekker in de oven gegaarde Forel geserveerd met pasta en een creme fraiche saus.

Dit recept is ontstaan nadat we heerlijke forel gekocht hadden maar niet wisten wat we er bij zouden maken. Ik dook met mijn zuster de voorraadkast in zo ontstond, met de middelen die we voor handen hadden, de pasta saus. Erg lekker!

### Voorbereiding:

1. Verwarm de oven op 200 graden.
2. Zet een pan met water op voor de pasta


### De forel

1. Knip een stuk alluminium folie af waar de forel goed in past en vet deze met boter in. 
2. Leg de schoongemaakte forel op de folie en bestrooi deze van binnen en buiten met gemalen zeezout.
3. Snij de peterselie, bieslook, dille en een paar champignons fijn en vul de forel met dit mengsel. 
4. Sprinkel vervolgens het sap van een halve citroen in- en over de forel. 
5. Giet vervolgens nog een beetje wijn over de forel heen en maak de folie dicht.
6. Om zeker te zijn dat de forel niet uitdroogt wikkelen we de ingewikkelde forel nogmaals in een laag aluminiumfolie. Herhaal dit proces per forel.
7. Leg de forellen in een ovenschaal en laat ze zo'n 20 tot 25 minuten in de oven garen.


### De pasta

1. Kook de pasta.
2. Snijd de overgebleven champignons in plakjes en kook deze in de witte wijn. 
3. Laat het geheel inkoken totdat het grootste deel van de wijn verdampt is. 
4. Voeg dan de fijngesneden knoflook en zongedroogde tomaten toe, bak dit eventjes en voeg vervolgens de creme freche toe.
5. Breng de saus op smaak met peper en zout. 
6. Eventueel kan je hier ook paprikapoeder, sambal of suiker (als het te zuur is) doorheen doen.
7. Giet de pasta af en roer de saus erdoorheen.


### Opmerkingen en (variatie) tips

Doordat de vis en champignons in dezelfde wijn gekookt zijn zit aan allebei een lekkere, klein beetje zure, smaak die erg goed bij elkaar past.

Het is lekker om hier wat sla bij te serveren, een simpele dressing van alleen citroen olijfolie is bijvoorbeeld een lekkere combinatie.

De pastasaus smaakt ook erg lekker met wat pesto en/of rozemarijn.

Author: Marijn Koesen