[Ingredienten voor 4 personen]
* 2 Pakken van de goedkoopste krul-[bami] van de toko
* 2 [Uien]
* 1 [Chinese kool]
* 1 Stronk [paksoi]
* 1 Flinke [prei]
* Paar tenen [knoflook]
* [Ketjap]
* [Vissaus]
* 2 Dubbele [kipfilets]
* [Peper] en [zout] 
* 3 [Eieren]
* [Gedroogde gebakken uitjes]
[/Ingredienten]

Bami is eigenlijk het arme voedsel in IndonesiÃ« en daarom moet je er niet teveel mee doen. Bijvoorbeeld GEEN KRUIDEN!


### Bereiding

1. Zet een flinke pan met water op en breng aan de kook. Snijd in de tussentijd de uien in ringen en halveer deze.
2. Snijd de knoflook fijn en de rest van de groente in flinke brede repen, je wilt die kool namelijk wel weer terug zien op je bord.
3. Snijd de kipfilet in hapklare brokken en verwarm de wok. Doe er een flinke scheut zonnebloemolie of een paar eetlepels ghee in. Als het water kookt moet de bami erin, maar doe eerst een flinke scheut ketjap bij het water. de bami is echt heel snel klaar, een minuut of 2 a 3.
4. De bami mag ook later in de pan, als klaar dan apart zetten.
5. Bak de kipfilet in de wok en als je goedkope slechte kipfilet uit de supermarkt hebt gekocht mag je wat mij betreft het water wat er uitkomt na een poosje afgieten en nieuwe olie toevoegen.
6. Fruit hierna de uien en knoflook mee tot ze glazig zijn en doe vervolgens de rest van de groente erbij. Neem als leidraad de hardste groentes eerst.
7. Als de kool ongeveer tot de helft van zijn volume is gereduceerd doe je de bami erbij en spit je alles goed om. Doe er dan de ketjap en de vissaus bij, maar denk erom geen zuinig gemier hier, hele flinke scheuten!
8. Proeven en eventueel een klein beetje zout voor de smaak. Vissaus noemen ze in Indonesie zoute ketjap, dus je hebt al aardig wat zout toegevoegd.
9. Rest ons de eieren. Hier maken we een omeletje van om er bovenop te leggen. Laat de omelet NOOIT bruin worden, een ommelet hoort geel te zijn!
10. Op het bord een lepel gedroogde uitjes en Bob is de broer van je vader.
11. De groentes die ik heb opgegeven zijn prima, maar bedenk, het is armenvoedsel, dus flikker erin wat over is van de vorige dag(en) want weggooien is zonde!

*Tip: als je vegetarisch bent, kan je vlees vervangen door [champignons] bijvoorbeeld. als je het niet bent, kan je champignons erbij doen.........*

Author: Alexander Koesen