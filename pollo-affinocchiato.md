[ingredienten]
1 [hele kip]
400 gram [pancetta]
1 [rode ui]
1/4 kop [olijfolie]
1 1/2 kop [gevogeltefond]
1/2 kop water
120 gram blanke [amandelen]
2 eetlepels [bloem]
1 grote eetlepel [venkelzaad]
zout en peper
[/ingredienten]

Uit de veertiende eeuw stamt dit recept van kip met venkel en amandelen. Dit is het oudst bekende recept om kip klaar te maken en is een aantal eeuwen het favoriete kip recept in Italië geweest. Tegenwoordig wordt het niet veel meer gemaakt, waarschijnlijk omdat amandelen niet veel meer gebruikt worden, maar dat is zonde want het is echt een enorm lekker recept. 

Oorspronkelijk moet er eigenlijk '4 ounces' pancetta in, maar dat hadden we verkeerd omgerekend naar '4 ons', wat eigenlijk 120 gram is... we hadden er dus veel te veel in gedaan, maar dat was zo lekker dat we gewoon lekker 400 gram pancetta aanhouden.  Daarom doen we in plaats van 2 koppen fond ook maar 1 1/2 en nog wat water, omdat het anders te zout wordt.

Koop de pancetta bij voorkeur in één groot stuk zodat je het lekker in flinke dobbelstenen kan snijden.

## Bereidingswijze

1. Snipper de ui
2. Snijd de kip in 8 stukken
3. De pancetta in lekkere dobbelstenen van een centimeter, of iets kleiner
4. Verhit de olijfolie in een lekkere zware braadpan
5. Voeg de pancetta en ui toe, en bak het op middelhoog vuur totdat ze goud zijn
6. Voeg de kip toe en bak hier ook een lekker bruin velletje aan (ongeveer 15 minuten)
7. Verwarm, terwijl de kip bakt, de fond met het water en breng dit tot aan het kookpunt
8. Verlaag nu het vuur van de fond en voeg de amandelen toe, laat het op laag vuur staan totdat de kip klaar is
9. Besprenkel de kip wanneer deze klaar is met de twee lepels bloem, wacht een paar seconden en voeg de fond en de amandelen toe
10. Breng op smaak met zout en peper en voeg de venkelzaadjes toe
11. Laat nog 25 tot 30 minuten op laag vuur zachtjes pruttelen terwijl je regelmatig even in de pan roert

ProTip: de volgende dag is dit gerecht nóg lekkerder! 

Owja, als de kip veel vet afgeeft kan je dat even afschuimen als je dat wilt.


Bron: Giuliano Bugialli - The Fine Art of Italian Cooking, p374

Author: Marijn Koesen