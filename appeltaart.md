Overheerlijke appeltaart volgens moeders recept.


[Ingredienten voor 1 taart] 
* Voor het deeg:
* 300 g [Bloem]
* 180 g [Boter]
* 150 g [Basterdsuiker]
* 2 [Beschuiten]
* 1 Losgeklopt [ei]
* Grote eetlepel [citroen]rasp (dr oetker), of 1 geraspte [citroen]schil
* Snufje [zout]


* Voor de vulling:
* 600 g Vaste zure [Appels] (Bij voorkeur goudreinette)
* 60 g [Suiker]
* [Rozijnen]
* [Sherry]
* [kaneel]
[/Ingredienten]

### Voorbereidingen

Begin met het weken van de rozijnen in sherry. Doe de rozijnen in een schaal en schenk hier genoeg sherry bij
zodat de rozijnen helemaal 'onder water' staan.

### Het deeg

1. Doe de bloem, de boter, de basterdsuiker, de helft van het ei, de citroenrasp en het zout in een kom. 
2. Snijd de boter met 2 messen in kleine stukjes en kneed alles met een koele hand door elkaar tot een soepele deegbal.
3. Beboter de springvorm. 
4. Druk 2/3 van de bal deeg gelijkmatig op de bodem en langs de zijwand van de vorm uit.
5. Maak 2 beschuiten fijn en strooi het kruim op het deeg.

### De vulling

1. Schil de appelen, snijd ze in vieren of achten, verwijder de klokhuizen en snijd de appelen in schijfjes.
2. Meng de appelen samen met de suiker, het kaneel en de rozijnen in een kom tot het mengsel goed verdeeld is.
3. Leg hierna de appelen voorzichtig op de beschuit laag in de bakvorm totdat hij vol is.

### De bovenkant van de taart

1. Rol het achtergehouden deeg uit. 
2. Snijd er smalle repen van en leg de helft daarvan evenwijdig over de taart. 
3. Leg de andere er dwars overheen zodat het een netwerk wordt. 
4. Druk de uiteinden van de deegrepen op het deeg van de rand vast. 
5. Bestrijk het deeg met de rest van het losgeklopte ei.

### Het bakken

1. Verwarm de oven voor op 200C.
2. Schuif het rooster met de gebakvorm zo in de oven, dat het midden van het deeg wat hoofte betreft in het midden in
de oven komt. 
3. Controleer na zo'n 45 minuutjes hoe hij eruit ziet, waarschijnlijk onweerstaanbaar goud-geel-bruin.

Author: Marijn Koesen