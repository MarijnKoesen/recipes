[Ingredienten voor 2 personen]
* 2 rijpe [avocado]'s
* zakje [waterkers]
* [bloem]
* 220 gram [gamba's], gepeld en darmkanaal verwijderd
* [olijfolie]
* 2 tenen [knoflook]
* 1 volle theelepel [paprikapoeder]
* 4 el [mayonaise]
* 1 dessertlepel [tomatenpuree] of [barbequesaus] 
* 1 tl [worcestersaus] 
* 1 tl [whiskey]  of [wodka] 
* 1 [citroen] 
* vers gemalen [zout] en [peper].
[/Ingredienten]


### Bereiding

1. Snijd de avocado's in de lengte rondom door de helft tot op de pit. Draai de twee helften in tegengestelde richting zodat ze van elkaar komen. Haal de pit eruit en trek voorzichtig de schil eraf, zodat je mooie helften overhoudt. 
2. Doe een of twee handjes bloem in een kom. Doe hier de garnalen bij en hussel tot ze rondom wit zijn. 
3. Doe voor de saus de mayonaise, de tomatenpuree of bbqsaus, de worcestersaus en de drank bij elkaar in een kommetje. Snijd de citroen doormidden en knijp 1 helft uit bij de saus. Snijd de andere helft in partjes om straks bij het eten te serveren. Breng zo nodig de saus op smaak met peper en zout.
4. Verwarm een pan op hoog vuur, giet een flinke scheut olijfolie erbij. 
5. Sla de tenen knoflook plat en doe ze samen met de gamba's in de pan. Hussel. Tel tot 10 en voeg zout, peper en de paprikapoeder toe. 
6. Bak de garnalen in een minuut of 3 a 4 goudbruin. 
7. Maak nu de borden op: leg de avocadohelften op de borden. Verdeel de kers erover en schep de garnalen ernaast. Schep de Marie Rose saus in de holtes van de pit van de avocado's. Maak af met olijfolie en een snufje paprikapoeder. Serveer de partjes citroen erbij.


Bron: "Jamie's kookrevolutie" van Jamie Oliver


Author: Jenny Falke